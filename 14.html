<html lang="ml">
<head>
<meta charset="UTF-8">
<meta name="viewport" content="width=device-width, initial-scale=1.0">
<title>സങ്ക്ഷേപരാമായണം</title>
</head>
<body>

<div style="margin:0.5em 0.5em 0.5em 0.5em;word-break:keep-all">
സങ്ക്ഷേപരാമായണം
<br>ശ്രീഗണേശായനമഃ।
<br>॥ശ്രീഃ॥
<br>
<br>അഥസങ്ക്ഷേപരാമായണം।
<br>തപഃസ്വാധ്യായനിരതംതപസ്വീവാഗ്വിദാംവരം।
<br>നാരദംപരിപപ്രച്ഛവാല്‍മീകിര്‍മുനിപുങ്ഗവം॥1॥
<br>
<br>കോന്വസ്മിന്‍സാമ്പ്രതംലോകേഗുണവാന്‍കശ്ചവീര്യവാന്‍।
<br>ധര്‍മജ്ഞശ്ചകൃതജ്ഞശ്ചസത്യവാക്യോദൃഢവ്രതഃ॥2॥
<br>
<br>ചാരിത്രേണചകോയുക്തഃസര്‍വഭൂതേഷുകോഹിതഃ।
<br>വിദ്വാന്‍കഃകഃസമര്‍ഥശ്ചകശ്ചൈകപ്രിയദര്‍ശനഃ॥3॥
<br>
<br>ആത്മവാന്‍കോജിതക്രോധോദ്യുതിമാന്‍കോനസൂയകഃ।
<br>കസ്യബിഭ്യതിദേവാശ്ചജാതരോഷസ്യസംയുഗേ॥4॥
<br>
<br>ഏതദിച്ഛാംയഹംശ്രോതുംപരംകൌതൂഹലംഹിമേ।
<br>മഹര്‍ഷേത്വംസമര്‍ഥോസിജ്ഞാതുമേവംവിധംനരം॥5॥
<br>
<br>ശ്രുത്വാചൈതത്ത്രിലോകജ്ഞോവാല്‍മീകേര്‍നാരദോവചഃ।
<br>ശ്രൂയതാമിതിചാമന്ത്ര്യപ്രഹൃഷ്ടോവാക്യമബ്രവീത്॥6॥
<br>
<br>ബഹവോദുര്ലഭാശ്ചൈവയേത്വയാകീര്‍തിതാഗുണാഃ।
<br>മുനേവക്ഷ്യാംയഹംബുദ്ധാതൈര്യുക്തഃശ്രൂയതാംനരഃ॥7॥
<br>
<br>ഇക്ഷ്വാകുവംശപ്രഭവോരാമോനാമജനൈഃശ്രുതഃ।
<br>നിയതാത്മാമഹാവീര്യോദ്യുതിമാന്ധൃതിമാന്വശീ॥8॥
<br>
<br>ബുദ്ധിമാന്നീതിമാന്‍വാഗ്മീശ്രീമാഞ്ഛത്രുനിബര്‍ഹണഃ।
<br>വിപുലാംസോമഹാബാഹുഃകംബുഗ്രീവോമഹാഹനുഃ॥9॥
<br>
<br>മഹോരസ്കോമഹേഷ്വാസോഗൂഢജത്രുരരിന്ദമഃ।
<br>ആജാനുബാഹുഃസുശിരാഃസുലലാടഃസുവിക്രമഃ॥10॥
<br>
<br>സമഃസമവിഭക്താങ്ഗഃസ്നിഗ്ധവര്‍ണഃപ്രതാപവാന്‍।
<br>പീനവക്ഷാവിശാലാക്ഷോലക്ഷ്മീവാഞ്ഛുഭലക്ഷണഃ॥11॥
<br>
<br>ധര്‍മജ്ഞഃസത്യസന്ധശ്ചപ്രജാനാംചഹിതേരതഃ।
<br>യശസ്വീജ്ഞാനസമ്പന്നഃശുചിര്‍വശ്യഃസമാധിമാന്‍॥12॥
<br>
<br>പ്രജാപതിസമഃശ്രീമാന്‍ധാതാരിപുനിഷൂദനഃ।
<br>രക്ഷിതാജീവലോകസ്യധര്‍മസ്യപരിരക്ഷിതാ॥13॥
<br>
<br>രക്ഷിതാസ്വസ്യധര്‍മസ്യസ്വജനസ്യചരക്ഷിതാ।
<br>വേദവേദാങ്ഗതത്ത്വജ്ഞോധനുര്‍വേദേചനിഷ്ഠിതഃ॥14॥
<br>
<br>സര്‍വശാസ്ത്രാര്‍ഥതത്ത്വജ്ഞഃസ്മൃതിമാന്‍പ്രതിഭാനവാന്‍।
<br>സര്‍വലോകപ്രിയഃസാധുരദീനാത്മാവിചക്ഷണഃ॥15॥
<br>
<br>സര്‍വദാഭിഗതഃസദ്ഭിഃസമുദ്രഇവസിന്ധുഭിഃ।
<br>ആര്യഃസര്‍വസമശ്ചൈവസദൈവപ്രിയദര്‍ശനഃ॥16॥
<br>
<br>സചസര്‍വഗുണോപേതഃകൌസല്യാനന്ദവര്‍ധനഃ।
<br>സമുദ്രഇവഗാംഭീര്യേധൈര്യേണഹിമവാനിവ॥17॥
<br>
<br>വിഷ്ണുനാസദൃശോവീര്യേസോമവത്പ്രിയദര്‍ശനഃ।
<br>കാലാഗ്നിസദൃശഃക്രോധേക്ഷമയാപൃഥിവീസമഃ॥18॥
<br>
<br>ധനദേനസമസ്ത്യാഗേസത്യേധര്‍മഇവാപരഃ।
<br>തമേവങ്ഗുണസമ്പന്നംരാമംസത്യപരാക്രമം॥19॥
<br>
<br>ജ്യേഷ്ഠംശ്രേഷ്ഠഗുണൈര്യുക്തംപ്രിയംദശരഥഃസുതം।
<br>പ്രകൃതീനാംഹിതൈര്യുക്തംപ്രകൃതിപ്രിയകാംയയാ॥20॥
<br>
<br>യൌവരാജ്യേനസംയോക്തുമൈച്ഛത്പ്രീത്യാമഹീപതിഃ।
<br>തസ്യാഭിഷേകസംഭാരാന്‍ദൃഷ്ട്വാഭാര്യാഥകൈകയീ॥21॥
<br>
<br>പൂര്‍വംദത്തവരാദേവീവരമേനമയാചത।
<br>വിവാസനംചരാമസ്യഭരതസ്യാഭിഷേചനം॥22॥
<br>
<br>സസത്യവചനാദ്രാജാധര്‍മപാശേനസംയതഃ।
<br>വിവാസയാമാസസുതംരാമംദശരഥഃപ്രിയം॥23॥
<br>
<br>സജഗാമവനംവീരഃപ്രതിജ്ഞാമനുപാലയന്‍।
<br>പിതുര്‍വചനനിര്‍ദേശാത്കൈകേയ്യാഃപ്രിയകാരണാത്॥24॥
<br>
<br>തംവ്രജന്തംപ്രിയോഭ്രാതാലക്ഷ്മണോനുജഗാമഹ।
<br>സ്നേഹാദ്വിനയസമ്പന്നഃസുമിത്രാനന്ദവര്‍ധനഃ॥25॥
<br>
<br>ഭ്രാതരംദയിതോഭ്രാതുഃസൌഭ്രാത്രമനുദര്‍ശയന്‍।
<br>രാമസ്യദയിതാഭാര്യാനിത്യംപ്രാണസമാഹിതാ॥26॥
<br>
<br>ജനകസ്യകുലേജാതാദേവമായേവനിര്‍മിതാ।
<br>സര്‍വലക്ഷണസമ്പന്നാനാരീണാമുത്തമാവധൂഃ॥27॥
<br>
<br>സീതാപ്യനുഗതാരാമംശശിനംരോഹിണീയഥാ।
<br>പൌരൈരനുഗതോദൂരംപിത്രാദശരഥേനച॥28॥
<br>
<br>ശൃങ്ഗവേരപുരേസൂതംഗങ്ഗാകൂലേവ്യസര്‍ജയത്।
<br>ഗുഹമാസാദ്യധര്‍മാത്മാനിഷാദാധിപതിംപ്രിയം॥29॥
<br>
<br>ഗുഹേനസഹിതോരാമോലക്ഷ്മണേനചസീതയാ।
<br>തേവനേനവനംഗത്വാനദീസ്തീര്‍ത്വാബഹൂദകാഃ॥30॥
<br>
<br>ചിത്രകൂടമനുപ്രാപ്യഭരദ്വാജസ്യശാസനാത്।
<br>രംയമാവസഥംകൃത്വാരമമാണാവനേത്രയഃ॥31॥
<br>
<br>ദേവഗന്ധര്‍വസങ്കാശാസ്തത്രതേന്യവസന്‍സുഖം।
<br>ചിത്രകൂടംഗതേരാമേപുത്രശോകാതുരസ്തദാ॥32॥
<br>
<br>രാജാദശരഥഃസ്വര്‍ഗംജഗാമവിലപന്‍സുതം।
<br>മൃതേതുതസ്മിന്‍ഭരതോവസിഷ്ഠപ്രമുഖൈര്‍ദ്വിജൈഃ॥33॥
<br>
<br>നിയുജ്യമാനോരാജ്യായനൈച്ഛദ്രാജ്യംമഹാബലഃ।
<br>സജഗാമവനംവീരോരാമപാദപ്രസാദകഃ॥34॥
<br>
<br>ഗത്വാതുസമഹാത്മാനംരാമംസത്യപരാക്രമം।
<br>അയാചദ്ഭ്രാതരംരാമമാര്യഭാവപുരസ്കൃതഃ॥35॥
<br>
<br>ത്വമേവരാജാധര്‍മജ്ഞഇതിരാമംവചോബ്രവീത്।
<br>രാമോപിപരമോദാരഃസുമുഖഃസുമഹായശാഃ॥56॥
<br>
<br>നചൈച്ഛത്പിതുരാദേശാദ്രാജ്യംരാമോമഹാബലഃ।
<br>പാദുകേചാസ്യരാജ്യായന്യാസംദത്ത്വാപുനഃപുനഃ॥37॥
<br>
<br>നിവര്‍തയാമാസതതോഭരതംഭരതാഗ്രജഃ।
<br>സകാമമനവാപ്യൈവരാമപാദാവുപസ്പൃശന്‍॥38॥
<br>
<br>നന്ദിഗ്രാമേകരോദ്രാജ്യംരാമാഗമനകാങ്ക്ഷയാ।
<br>ഗതേതുഭരതേശ്രീമാന്‍സത്യസന്ധോജിതേന്ദ്രിയഃ॥39॥
<br>
<br>രാമസ്തുപുനരാലക്ഷ്യനാഗരസ്യജനസ്യച।
<br>തത്രാഗമനമേകാഗ്രോദണ്ഡകാന്‍പ്രവിവേശഹ॥40॥
<br>
<br>പ്രവിശ്യതുമഹാരണ്യംരാമോരാജീവലോചനഃ।
<br>വിരാധംരാക്ഷസംഹത്വാശരഭങ്ഗംദദര്‍ശഹ॥41॥
<br>
<br>സുതീക്ഷ്ണംചാപ്യഗസ്ത്യംചഅഗസ്ത്യഭ്രാതരംതഥാ।
<br>അഗസ്ത്യവചനാച്ചൈവജഗ്രാഹൈന്ദ്രംശരാസനം॥42॥
<br>
<br>ഖഡ്ഗംചപരമപ്രീതസ്തൂണീചാക്ഷയസായകൌ।
<br>വസതസ്തസ്യരാമസ്യവനേവനചരൈഃസഹ॥43॥
<br>
<br>ഋഷയോഭ്യാഗമന്‍സര്‍വേവധായാസുരരക്ഷസാം।
<br>സതേഷാംപ്രതിശുശ്രാവരാക്ഷസാനാംതദാവനേ॥44॥
<br>
<br>പ്രതിജ്ഞാതശ്ചരാമേണവധഃസംയതിരക്ഷസാം।
<br>ഋഷീണാമഗ്നികല്‍പാനാംദണ്ഡകാരണ്യവാസിനാം॥45॥
<br>
<br>തേനതത്രൈവവസതാജനസ്ഥാനനിവാസിനീ।
<br>വിരൂപിതാശൂര്‍പണഖാരാക്ഷസീകാമരൂപിണീ॥46॥
<br>
<br>തതഃശൂര്‍പണഖാവാക്യാദുദ്യുക്താന്‍സര്‍വരാക്ഷസാന്‍।
<br>ഖരംത്രിശിരസംചൈവദൂഷണംചൈവരാക്ഷസം॥47॥
<br>
<br>നിജഘാനരണേരാമസ്തേഷാംചൈവപദാനുഗാന്‍।
<br>വനേതസ്മിന്നിവസതാജനസ്ഥാനനിവാസിനാം॥48॥
<br>
<br>രക്ഷസാംനിഹതാന്യാസന്‍സഹസ്രാണിചതുര്‍ദശ।
<br>തതോജ്ഞാതിവധംശ്രുത്വാരാവണഃക്രോധമൂര്‍ഛിതഃ॥49॥
<br>
<br>സഹായംവരയാമാസമാരീചംനാമരാക്ഷസം।
<br>വാര്യമാണഃസുബഹുശോമാരീചേനസരാവണഃ॥50॥
<br>
<br>നവിരോധോബലവതാക്ഷമോരാവണതേനതേ।
<br>അനാദൃത്യതുതദ്വാക്യംരാവണഃകാലചോദിതഃ॥51॥
<br>
<br>ജഗാമസഹമാരീചസ്തസ്യാശ്രമപദംതദാ।
<br>തേനമായാവിനാദൂരമപവാഹ്യനൃപാത്മജൌ॥52॥
<br>
<br>ജഹാരഭാര്യാംരാമസ്യഗൃധ്രംഹത്വാജടായുഷം।
<br>ഗൃധ്രംചനിഹതംദൃഷ്ട്വാഹൃതാംശ്രുത്വാചമൈഥിലീം॥53॥
<br>
<br>രാഘവഃശോകസന്തപ്തോവിലലാപാകുലേന്ദ്രിയഃ।
<br>തതസ്തേനൈവശോകേനഗൃധ്രംദഗ്ധ്വാജടായുഷം॥54॥
<br>
<br>മാര്‍ഗമാണോവനേസീതാംരാക്ഷസംസന്ദദര്‍ശഹ।
<br>കബന്ധംനാമരൂപേണവികൃതംഘോരദര്‍ശനം॥55॥
<br>
<br>തന്നിഹത്യമഹാബാഹുര്‍ദദാഹസ്വര്‍ഗതശ്ചസഃ।
<br>സചാസ്യകഥയാമാസശബരീംധര്‍മചാരിണീം॥56॥
<br>
<br>ശ്രമണാംധര്‍മനിപുണാമഭിഗച്ഛേതിരാഘവ।
<br>സോഭ്യഗച്ഛന്‍മഹാതേജാഃശബരീംശത്രുസൂദനഃ॥57॥
<br>
<br>ശബര്യാപൂജിതഃസംയഗ്രാമോദശരഥാത്മജഃ।
<br>പമ്പാതീരേഹനുമതാസങ്ഗതോവാനരേണഹ॥58॥
<br>
<br>ഹനൂമദ്വചനാച്ചൈവസുഗ്രീവേണസമാഗതഃ।
<br>സുഗ്രീവായചതത്സര്‍വംശംസദ്രാമോമഹാബലഃ॥59॥
<br>
<br>ആദിതസ്തദ്യഥാവൃത്തംസീതായാശ്ചവിശേഷതഃ।
<br>സുഗ്രീവശ്ചാപിതത്സര്‍വംശ്രുത്വാരാമസ്യവാനരഃ॥60॥
<br>
<br>ചകാരസഖ്യംരാമേണപ്രീതശ്ചൈവാഗ്നിസാക്ഷികം।
<br>തതോവാനരരാജേനവൈരാനുകഥനംപ്രതി॥61॥
<br>
<br>രാമായാവേദിതംസര്‍വംപ്രണയാദ്ദുഃഖിതേനച।
<br>പ്രതിജ്ഞാതംചരാമേണതദാവാലിവധംപ്രതി॥62॥
<br>
<br>വാലിനശ്ചബലംതത്രകഥയാമാസവാനരഃ।
<br>സുഗ്രീവഃശങ്കിതശ്ചാസീന്നിത്യംവീര്യേണരാഘവേ॥63॥
<br>
<br>രാഘവപ്രത്യയാര്‍ഥംതുദുന്ദുഭേഃകായമുത്തമം।
<br>ദര്‍ശയാമാസസുഗ്രീവോമഹാപര്‍വതസന്നിഭം॥64॥
<br>
<br>ഉത്സ്മയിത്വാമഹാബാഹുഃപ്രേക്ഷ്യചാസ്ഥിമഹാബലഃ।
<br>പാദാങ്ഗുഷ്ഠേനചിക്ഷേപസമ്പൂര്‍ണംദശയോജനം॥65॥
<br>
<br>ബിഭേദചപുനസ്താലാന്‍സപ്തൈകേനമഹേഷുണാ।
<br>ഗിരിംരസാതലംചൈവജനയന്‍പ്രത്യയംതദാ॥66॥
<br>
<br>തതഃപ്രീതമനാസ്തേനവിശ്വസ്തഃസമഹാകപിഃ
<br>കിഷ്കിന്ധാംരാമസഹിതോജഗാമചഗുഹാംതദാ॥67॥
<br>
<br>തതോഗര്‍ജദ്ധരിവരഃസുഗ്രീവോഹേമപിങ്ഗലഃ।
<br>തേനനാദേനമഹതാനിര്‍ജഗാമഹരീശ്വരഃ॥68॥
<br>
<br>അനുമാന്യതദാതാരാംസുഗ്രീവേണസമാഗതഃ।
<br>നിജഘാനചതത്രൈവശരേണൈകേനരാഘവഃ॥69॥
<br>
<br>തതഃസുഗ്രീവവചനാദ്ധത്വാവാലിനമാഹവേ।
<br>സുഗ്രീവമേവതദ്രാജ്യേരാഘവഃപ്രത്യപാദയത്॥70॥
<br>
<br>സചസര്‍വാന്‍സമാനീയവാനരാന്‍വാനരര്‍ഷഭഃ।
<br>ദിശഃപ്രസ്ഥാപയാമാസദിദൃക്ഷുര്‍ജനകാത്മജാം॥71॥
<br>
<br>തതോഗൃധ്രസ്യവചനാത്സമ്പാതേര്‍ഹനുമാന്‍ബലീ।
<br>ശതയോജനവിസ്തീര്‍ണംപുപ്ലുവേലവണാര്‍ണവം॥72॥
<br>
<br>തത്രലങ്കാംസമാസാദ്യപുരീംരാവണപാലിതാം।
<br>ദദര്‍ശസീതാംധ്യായന്തീമശോകവനികാംഗതാം॥73॥
<br>
<br>നിവേദയിത്വാഭിജ്ഞാനംപ്രവൃത്തിംവിനിവേദ്യച।
<br>സമാശ്വാസ്യചവൈദേഹീംമര്‍ദയാമാസതോരണം॥74॥
<br>
<br>പഞ്ചസേനാഗ്രഗാന്‍ഹത്വാസപ്തമന്ത്രിസുതാനപി।
<br>ശൂരമക്ഷംചനിഷ്പിഷ്യഗ്രഹണംസമുപാഗമത്॥75॥
<br>
<br>അസ്ത്രേണോന്‍മുക്തമാത്മാനംജ്ഞാത്വാപൈതാമഹാദ്വരാത്।
<br>മര്‍ഷയന്‍രാക്ഷസാന്വീരോയന്ത്രിണസ്താന്യദൃച്ഛയാ॥76॥
<br>
<br>തതോദഗ്ധ്വാപുരീംലങ്കാമൃതേസീതാംചമൈഥിലീം।
<br>രാമായപ്രിയമാഖ്യാതുംപുനരായാന്‍മഹാകപിഃ॥77॥
<br>
<br>സോഭിഗംയമഹാത്മാനംകൃത്വാരാമംപ്രദക്ഷിണം।
<br>ന്യവേദയദമേയാത്മാദൃഷ്ടാസീതേതിതത്ത്വതഃ॥78॥
<br>
<br>തതഃസുഗ്രീവസഹിതോഗത്വാതീരംമഹോദധേഃ।
<br>സമുദ്രംക്ഷോഭയാമാസശരൈരാദിത്യസന്നിഭൈഃ॥79॥
<br>
<br>ദര്‍ശയാമാസചാത്മാനംസമുദ്രഃസരിതാംപതിഃ।
<br>സമുദ്രവചനാച്ചൈവനലംസേതുമകാരയത്॥80॥
<br>
<br>തേനഗത്വാപുരീംലങ്കാംഹത്വാരാവണമാഹവേ।
<br>രാമഃസീതാമനുപ്രാപ്യപരാംവ്രീഡാമുപാഗമത്॥81॥
<br>
<br>താമുവാചതതോരാമഃപരുഷംജനസംസദി।
<br>അമൃഷ്യമാണാസാസീതാവിവേശജ്വലനംസതീ॥82॥
<br>
<br>തതോഗ്നിവചനാത്സീതാംജ്ഞാത്വാവിഗതകല്‍മഷാം।
<br>കര്‍മണാതേനമഹതാത്രൈലോക്യംസചരാചരം॥83॥
<br>
<br>സദേവര്‍ഷിഗണംതുഷ്ടംരാഘവസ്യമഹാത്മനഃ।
<br>ബഭൌരാമഃസമ്പ്രഹൃഷ്ടഃപൂജിതഃസര്‍വദൈവതൈഃ॥84॥
<br>
<br>അഭിഷിച്യചലങ്കായാംരാക്ഷസേന്ദ്രംവിഭീഷണം।
<br>കൃതകൃത്യസ്തദാരാമോവിജ്വരഃപ്രമുമോദഹ॥85॥
<br>
<br>ദേവതാഭ്യോവരംപ്രാപ്യസമുത്ഥാപ്യചവാനരാന്‍।
<br>അയോധ്യാംപ്രസ്ഥിതോരാമഃപുഷ്പകേണസുഹൃദ്വൃതഃ॥86॥
<br>
<br>ഭരദ്വാജാശ്രമംഗത്വാരാമഃസത്യപരാക്രമഃ।
<br>ഭരതസ്യാന്തികേരാമോഹനൂമന്തംവ്യസര്‍ജയത്॥87॥
<br>
<br>പുനരാഖ്യായികാംജല്‍പന്‍സുഗ്രീവസഹിതസ്തദാ।
<br>പുഷ്പകംതത്സമാരുഹ്യനന്ദിഗ്രാമംയയൌതദാ॥88॥
<br>
<br>നന്ദിഗ്രാമേജടാംഹിത്വാഭ്രാതൃഭിഃസഹിതോനഘഃ।
<br>രാമഃസീതാമനുപ്രാപ്യരാജ്യംപുനരവാപ്തവാന്‍॥89॥
<br>
<br>പ്രഹൃഷ്ടമുദിതോലോകസ്തുഷ്ടഃപുഷ്ടഃസുധാര്‍മികഃ।
<br>നിരാമയോഹ്യരോഗശ്ചദുര്‍ഭിക്ഷഭയവര്‍ജിതഃ॥90॥
<br>
<br>നപുത്രമരണംകേചിദ്ദ്രക്ഷ്യന്തിപുരുഷാഃക്വചിത്।
<br>നാര്യശ്ചാവിധവാനിത്യംഭവിഷ്യന്തിപതിവ്രതാഃ॥91॥
<br>
<br>നചാഗ്നിജംഭയംകിഞ്ചിന്നാപ്സുമജ്ജന്തിജന്തവഃ।
<br>നവാതജംഭയംകിഞ്ചിന്നാപിജ്വരകൃതംതഥാ॥92॥
<br>
<br>നചാപിക്ഷുദ്ഭയംതത്രനതസ്കരഭയംതഥാ।
<br>നഗരാണിചരാഷ്ട്രാണിധനധാന്യയുതാനിച॥93॥
<br>
<br>നിത്യംപ്രമുദിതാഃസര്‍വേയഥാകൃതയുഗേതഥാ।
<br>അശ്വമേധശതൈരിഷ്ട്വാബഹുവസ്ത്രസുവര്‍ണകൈഃ॥94॥
<br>
<br>ഗവാംകോട്യയുതംദത്ത്വാബ്രഹ്മലോകംഗമിഷ്യതി।
<br>അസങ്ഖ്യേയംധനംദത്ത്വാബ്രാഹ്മണേഭ്യോമഹായശാഃ॥95॥
<br>
<br>രാജവംശാഞ്ഛതഗുണാന്‍സ്ഥാപയിഷ്യതിരാഘവഃ।
<br>ചാതുര്‍വര്‍ണ്യംചലോകേസ്മിന്‍സ്വേസ്വേധര്‍മേനിയോക്ഷ്യതി॥96॥
<br>
<br>ദശവര്‍ഷസഹസ്രാണിദശവര്‍ഷശതാനിച।
<br>രാമോരാജ്യമുപാസിത്വാബ്രഹ്മലോകംഗമിഷ്യതി॥97॥
<br>
<br>ഇദംപവിത്രംപാപഘ്നംപുണ്യംവേദൈശ്ചസമ്മിതം।
<br>യഃപഠേദ്രാമചരിതംസര്‍വപാപൈഃപ്രമുച്യതേ॥98॥
<br>
<br>ഏതദാഖ്യാനമായുഷ്യംപഠന്‍രാമായണംനരഃ।
<br>സപുത്രപൌത്രഃസഗണഃപ്രേത്യസ്വര്‍ഗേമഹീയതേ॥99॥
<br>
<br>പഠന്ദ്വിജോവാഗൃഷഭത്വമീയാത്സ്യാത്ക്ഷത്രിയോഭൂമിപതിത്വമീയാത്।
<br>വണിഗ്ജനഃപണ്യഫലത്വമീയാജ്ജനശ്ചശൂദ്രോപിമഹത്ത്വമീയാത്॥100॥
<br>
<br>ഇത്യാര്‍ഷേശ്രീമദ്രാമായണേവാല്‍മീകീയേആദികാവ്യേബാലകാണ്ഡേ
<br>സങ്ക്ഷേപരാമായണംനാമപ്രഥമഃസര്‍ഗഃ।
<br>
<br>
</body>
</html>
